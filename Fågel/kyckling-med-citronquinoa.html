<h1>Kyckling med citronquinoa och fikonsky</h1>

<h2>4 personer</h2>

<ul>
<li>  4 kycklingbröstfiléer</li>
<li>  2 vitlöksklyftor</li>
</ul>

<p>Sätt ugnen på 175°. Bryn kycklingen i lite olja i en stekpanna. Krossa vitlöksklyftorna och låt dem steka med kycklingen. Lägg kycklingen i en ugnssäker form. Stek klart i ugnen i ca 8 minuter tills köttsaften är klar.</p>

<h3>Citronquinoa</h3>

<ul>
<li>  2 dl quinoa (alt bulgur/couscous)</li>
<li>  150 g shiitakesvamp</li>
<li>  125 g haricots verts</li>
<li>  1 citron (rivet skal)</li>
<li>  2 bladpersiljekvistar</li>
<li>  1 ask/påse spenat (80 g, gärna baby-)</li>
<li>  6 plommontomater</li>
</ul>

<p>Koka quinoan enligt anvisning på förpackningen. Ansa och stek svampen i smör. Salta och peppra. Koka haricots verts i lättsaltat vatten tills de är mjuka. Blanda med quinoa, citronskal, strimlad persilja, spenat och tomatklyftor.</p>

<h3>Fikonsky</h3>

<ul>
<li>  1 schalottenlök</li>
<li>  &frac12; dl balsamvinäger</li>
<li>  4 dl kycklingbuljong (tärning eller konc fond + vatten)</li>
<li>  1 msk maizena (majsstärkelse)</li>
<li>  3 torkade fikon</li>
</ul>

<p>Skala och finhacka schalottenlöken och fräs den mjuk i smör. Häll på vinägern och låt koka upp. Häll i kycklingbuljong och koka tills hälften återstår. Red med maizena, utrörd i lite vatten. Hacka fikonen och lägg dem i såsen.</p>
