<h1>Strimlad lövbiff i senapssås med parmesan</h1>

<h2>4 personer</h2>

<ul>
<li>  600 g lövbiff</li>
<li>  1 gul lök</li>
<li>  2 msk vitvinsvinäger</li>
<li>  1 &frac12; dl vitt vin (kan ersättas med vatten)</li>
<li>  1 dl vatten</li>
<li>  &frac12; msk koncentrerad köttfond</li>
<li>  2 msk dijonsenap</li>
<li>  2 dl grädde</li>
<li>  2 vitlöksklyftor</li>
<li>  parmesanost</li>
</ul>

<p>Skala och hacka löken fint. Fräs den sakta guldgul i en klick smör i en kastrull. Tillsätt vinägern och låt den nästan koka in. Häll på vin, vatten och fond och låt sjuda i 5 minuter.</p>

<p>Skala vitlöksklyftorna och hacka fint. Klicka i senapen, häll på grädden och lägg i vitlöken. Låt puttra sakta under lock.</p>

<p>Skär lövbiffen i strimlor. Bryn den i smör och krydda med salt och peppar. Sila såsen över köttet, låt alltsammans få ett uppkok och flaga parmesan över före servering. Ris eller pasta passar bra till.</p>
