<h1>Creolsk gryta</h1>

<h2>6 personer</h2>

<ul>
<li>  1 kg fläskfilé</li>
<li>  300 g stark korv</li>
<li>  1 burk syltlök</li>
<li>  200–300 g svarta oliver</li>
<li>  1 dl hackad ättiksgurka</li>
<li>  1 röd paprika</li>
<li>  6 dl vispgrädde</li>
<li>  2 msk vetemjöl</li>
</ul>

<p>Gör såhär:</p>

<ol>
<li> Skär bort senor och hinnor från fläskfilén. Skiva i centimetertjocka skivor. Dela korven i mindre bitar. Skiva upp paprikan i stavar. Häll av lagen från syltlöken.</li>
<li> Hetta upp lite smör i en gryta. Bryn fläskfilén, krydda med salt och peppar. Lägg i korven och syltlöken och låt steka några minuter.</li>
<li> Pudra över vetemjölet och häll på grädden. Sjud under lock i ca 20 minuter.</li>
<li> När det börjar bli färdigt är det dags att lägga i oliverna, gurkan och paprikan. Låt det blir varmt och smaka av med salt och peppar, spetsa ev. med tabasco eller sriracha.</li>
<li> Servera med ris, ett gott bröd och en grönsallad.</li>
</ol>
