<h1>Jamie’s Beef and Stout pie</h1>

<h2>4 personer</h2>

<ul>
<li>  2 selleristjälkar</li>
<li>  2 morötter</li>
<li>  2 gula lökar</li>
<li>  500-700 g nötkött (t ex högrev eller fransyska)</li>
<li>  50 cl Guinness eller annan stout eller porter</li>
<li>  400 g krossade tomater</li>
<li>  2-3 lagerblad</li>
</ul>

<p>Gör så här:</p>

<ol>
<li> Skär ner grönsakerna grovt och fräs med rikligt med olivolja i en tjockbottnad kastrull i ca. 10 minuter.</li>
<li> Skär under tiden nötköttet i grytbitar. Ta upp grönsakerna och bryn nötköttet i kastrullen.</li>
<li> Lägg tillbaks grönsaker och pudra över en rågad matsked vetemjöl. Blanda runt och häll på öl, tomater, lagerblad. Krydda med salt och peppar.</li>
<li> Låt koka upp och sjud på spis (eller i 125° ugn) i minst tre timmar.</li>
</ol>

<h3>Potatismos</h3>

<ul>
<li>  1,2-1,5 kilo potatis</li>
<li>  smör</li>
<li>  mjölk</li>
</ul>

<p>Skala potatis och gör ett stadigt mos med mycket smör.</p>

<p>När grytan kokat klart kan du ev. smaka av med lite worcestershiresås, salt och peppar. Red med lite maizenaredning om det behövs, såsen ska vara ganska tjock.</p>

<p>Bred moset ovanpå grytan. Tryck ner lite färsk rosmarin och ringla över olivolja. Gratinera i ugn på 200° tills moset blir vackert gyllenbrunt.</p>
