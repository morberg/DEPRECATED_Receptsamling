<h1>Falukorv med blomkålspuré och grönsaker</h1>

<h2>4 personer</h2>

<h3>Blomkålspuré</h3>

<ul>
<li>  1 blomkålshuvud (ca. 900 g)</li>
<li>  2 vitlöksklyftor</li>
<li>  &frac12; dl crème fraiche</li>
<li>  50 g smör</li>
</ul>

<p>Skär blomkålen i bitar. Skala vitlöksklyftorna. Koka blomkål och vitlök i lättsaltat vatten tills blomkålen är riktigt mjuk, 12–15 minuter.</p>

<p>Häll av vattnet. Mixa blomkål och vitlök tillsammans med crème fraiche och smör i matberedare eller med stavmixer. Smaka av med &frac12; tsk salt och 1 krm peppar.</p>

<h3>Grönsaksröra</h3>

<ul>
<li>  3 morötter (ca. 300 g)</li>
<li>  2 stånd broccoli</li>
<li>  2 msk rapsolja</li>
<li>  3 msk riven pepparrot</li>
<li>  1 dl syltlök</li>
<li>  1 knippe dill</li>
</ul>

<p>Skala morötterna. Skär dem och broccolin i bitar. Hetta upp rapsolja i en stekpanna och fräs morotsbitarna ca 3 minuter. Tillsätt broccoli och fräs 2–3 minuter. Hacka dillen. Smaka av fräset med dill, pepparrot, syltlök, salt och peppar.</p>

<ul>
<li>  600 g falukorv</li>
</ul>

<p>Skär falukorven i tjocka skivor och grilla i grillpanna eller stek i stekpanna. Servera falukorven med den fluffiga blomkålspurén och grönsaksfräset.</p>
