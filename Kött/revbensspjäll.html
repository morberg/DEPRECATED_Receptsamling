<h1>Revbensspjäll med cole slaw</h1>

<h2>4 personer</h2>

<ul>
<li>  1–1 &frac14; kg tjockskuret revbensspjäll</li>
</ul>

<p>Sätt ugnen på 175°. Lägg revbensspjället med den beniga sidan upp på ett ugnssäkert fat och stek i mitten av ugnen i ca 30 minuter.</p>

<p>Vänd på spjället och stek i 30 minuter till. Fortsätt under tiden med cole slaw och kryddsås.</p>

<h3>Cole slaw</h3>

<ul>
<li>  500 g vitkål (ca &frac12; huvud)</li>
<li>  250 g morötter (2 normalstora eller 1 stor)</li>
<li>  1 &frac12; dl gräddfil</li>
<li>  &frac12; dl majonnäs</li>
<li>  1 msk fransk senap</li>
</ul>

<p>Skala bort de yttersta skalen på vitkålen och skär bort rotbiten. Strimla vitkålen fint med en kniv. Morötterna skalas och rivs grovt på ett rivjärn.</p>

<p>Blanda allt i en bunke och klicka i gräddfil, majonnäs, senap, salt och peppar. Rör om försiktigt, men ordentligt. Om man rör för mycket i gräddfil kan det bli lite rinnigt. Smaka av.</p>

<h3>Kryddsås</h3>

<ul>
<li>  1 msk olja</li>
<li>  1 msk senap</li>
<li>  1 dl chilisås</li>
<li>  1 tsk salt</li>
<li>  2 krm grovmalen svartpeppar</li>
<li>  1 finhackad gul lök</li>
<li>  2 msk vinäger eller pressad citron</li>
</ul>

<p>Blanda kryddsåsen och tag ut spjället och bred över såsen. Stek i ytterligare 30 minuter. När köttet kan lossas från benen är spjället klart.</p>
