<h1>Jordärtskockssoppa med parmachips</h1>

<h2>4 portioner</h2>

<h3>Parmachips</h3>

<ul>
<li>  4 skivor parmaskinka</li>
</ul>

<p>Gör gärna parmachipsen i förväg. Om de går sönder kan du bryta dem i bitar och dekorera soppan med dessa - det blir nästan enklare att äta. Lägg 4 skivor parmaskinka på en bakplåtspapperklädd plåt och torka i ugnen, 150°, i ca 25 minuter. Låt svalna på papper.</p>

<h3>Soppa</h3>

<ul>
<li>  500 g jordärtskockor</li>
<li>  3 potatisar</li>
<li>  2 vitlöksklyftor</li>
<li>  1 msk smör</li>
<li>  1 &frac12; dl vitt vin</li>
<li>  &frac12; l vatten</li>
<li>  2 hönsbuljongtärningar</li>
<li>  3 dl vispgrädde</li>
</ul>

<p>Instruktioner:</p>

<ol>
<li> Skala jordärtskockorna och potatisen. Skär i bitar. Finhacka vitlöken.</li>
<li> Fräs ingredienserna med smör i en tjockbottnad kastrull.</li>
<li> Häll över vinet och låt det koka ihop i en minut. Tillsätt vatten och lägg i buljong- tärningarna. Rör om. Låt detta koka i 15 minuter tills allt är mjukt.</li>
<li> Mixa soppan i en matberedare eller med en mixerstav. Rör i grädden och värm. Smaka av med salt och peppar.</li>
</ol>

<h3>Garnering</h3>

<ul>
<li>  8-10 timjankvistar till garnering, eller välj färsk krydda efter säsong och smak</li>
<li>  grissini</li>
</ul>

<p>Garnera med parmachips, timjan och ett par varv med svartpeppar. Servera med grissini.</p>
