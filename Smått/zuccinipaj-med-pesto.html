<h1>Zuccinipaj med pesto</h1>

<h3>Pajdeg</h3>

<ul>
<li>  3 dl vetemjöl</li>
<li>  150 g rumsvarmt smör</li>
<li>  2 msk kallt vatten</li>
</ul>

<p>Sätt ugnen på 225°. Arbeta samman vetemjöl och matfett, gärna i en matberedare. Tillsätt vatten och jobba samman till en degboll. Svep in i plastfilm och låt vila svalt i 30 minuter.</p>

<p>Kavla ut degen mellan plastfilm och lägg den sedan i en 24 cm pajform. Nagga pajskalet med en gaffel. Förgrädda mitt i ugnen i 10 minuter.</p>

<h3>Fyllning</h3>

<ul>
<li>  2 mozzarellaostar à 125 g</li>
<li>  4 msk färdig pesto</li>
</ul>

<p>Skär mozzarellan i tunna skivor och fördela i pajskalet. Bred ut pesto över mozzarellan.</p>

<h3>Äggstanning</h3>

<ul>
<li>  3 ägg</li>
<li>  2 dl mjölk</li>
</ul>

<p>Vispa samman äggstanningen, krydda med salt och peppar. Häll över.</p>

<h3>Topping</h3>

<ul>
<li>  1 medelstor zucchini (ca 400 g)</li>
<li>  10–12 körsbärstomater</li>
<li>  &frac12; kruka basilika</li>
<li>  1 msk olivolja</li>
<li>  1 tsk balsamvinäger</li>
</ul>

<p>Hyvla tunna skivor zucchini med en mandolin eller osthyvel och garnera pajen med skivorna. Grädda i ugnens mitt i ca 35 minuter eller tills pajen stannat helt och är gyllenbrun.</p>

<p>Skär tomaterna i halvor eller fjärdedelar, blanda med basilika, olja och vinäger. Toppa med blandningen vid servering.</p>
