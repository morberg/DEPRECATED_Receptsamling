<h1>Cong you bing</h1>

<h2>4 personer</h2>

<ul>
<li>  6 dl vetemjöl</li>
<li>  &frac12; tsk salt</li>
<li>  1 &frac12; dl sjudande vatten</li>
<li>  1 dl kallt vatten</li>
<li>  &frac12; dl rumsvarmt matfett (ister, ankfett, smör eller jordnötsolja)</li>
<li>  &frac12; dl hackad salladslök eller purjolök matfett till stekning</li>
</ul>

<p>Instruktioner:</p>

<ol>
<li> Blanda mjöl och salt i en bunke eller en matberedare (helst med degkrok).</li>
<li> Slå på det sjudande vattnet och blanda snabbt samman. Låt svalna.</li>
<li> Tillsätt det kalla vattnet och arbeta samman mycket väl tills du får en elastisk deg som inte klibbar.</li>
<li> Lägg degen i en lätt oljad bunke, täck med plastfolie eller ett lock och låt degen vila en timme i kylskåpet.</li>
<li> Dela degen i åtta delar och kavla ut en degbit i taget till en tunn pannkaka. Fördela lite matfett på varje pannkaka och strö över den hackade löken. Rulla ihop pannkakan till en rulle.</li>
<li> Forma varje rulle till en rund spiral (ungefär som en kanelbulle eller ett snäckskal) och nyp fast den yttre änden. Låt spiralerna vila en halvtimme i kylen.</li>
<li> Kavla ut spiralerna till runda pannkakor, 12-15 centimeter i diameter.</li>
<li> Stek pannkakorna på medelhög värme i rikligt med fett på båda sidor, 3–4 minuter på varje sida.</li>
<li> Låt pannkakorna rinna av på hushållspapper, skär i små tårtbitar och servera eventuellt med lite soja att doppa dem i.</li>
</ol>
