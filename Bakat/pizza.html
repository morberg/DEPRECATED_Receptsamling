<h1>Pizza</h1>

<h2>4 personer</h2>

<h3>Deg</h3>

<ul>
<li>  2 dl 37°-gradigt vatten</li>
<li>  25 g jäst</li>
<li>  2 msk olja</li>
<li>  &frac12; tsk salt</li>
<li>  ca 5 dl vetemjöl</li>
</ul>

<p>Häll vattnet i en degbunke. Lös upp jästen, tillsätt olja och salt. Blanda i mjölet i omgångar – spara någon deciliter av mjölet till utbakningen. Ta upp degen på bakbordet och knåda den smidig under några minuter. Låt jäsa under bakduk på dragfri plats under 30 minuter.</p>

<h3>Tomatsås</h3>

<ul>
<li>  2 st hackade schalottenlökar</li>
<li>  1 msk olja</li>
<li>  400 g hela tomater på burk</li>
<li>  &frac12; tsk stött basilika</li>
<li>  &frac12; tsk stött oregano</li>
<li>  &frac12; st söndersmulat lagerblad</li>
<li>  1 liten vitlöksklyfta</li>
<li>  salt och peppar</li>
</ul>

<p>Fräs löken mjuk i oljan. Tillsätt tomaterna, saltet, kryddorna och vitlöken. Krossa tomaterna med en gaffel. Koka ihop ett par minuter och mixa med mixerstav. Låt svalna. Sätt ugnen på 275°.</p>

<h3>Topping</h3>

<ul>
<li>  200 g riven ost</li>
<li>  svarta oliver, skivad pepperonikorv, skinka, rödlök, ruccola, skivade champinjoner</li>
</ul>

<p>Kavla ut pizzadegen till en rektangel och lägg i en braspanna. Bred ut tomatsåsen och lite av den rivna osten. Lägg på fyllningen och avsluta med att strö på resten av osten.</p>

<p>Grädda pizzorna på nedre falsen i ugnen under 7–10 minuter.</p>
