<h1>Chocolate Chip Cookies</h1>

<ul>
<li>  200 g smör</li>
<li>  1 isbit</li>
</ul>

<p>Börja med att bryna smöret: Smält smöret på mellanvärme medan du rör tills partiklarna blir gyllenbruna och smöret luktar nötigt - ca. 5 min. Ta bort från värmen och fortsätt rör tills smöret är brunt, ca. 15 sekunder. Häll över i en skål och vispa i en isbit. Ställ in i kylen och låt svalna helt medan du rör om då och då. Det tar ca. 20 minuter. (Eller vispa i isbad för att kyla ner snabbare.)</p>

<ul>
<li>  100 g strösocker</li>
<li>  2 tsk vaniljsocker</li>
<li>  1 ägg</li>
</ul>

<p>Lägg strösocker, vaniljsocker och ägg (vänta med farinsockret) i en assistent. Sätt på vispen och vispa på mellanhög fart tills blandningen blivit ljusbrun och tjocknat, ca. 5 minuter.</p>

<ul>
<li>  225 g vetemjöl</li>
<li>  1 tsk bikarbonat</li>
<li>  &frac12; tsk salt</li>
</ul>

<p>Blanda under tiden mjöl, bikarbonat och salt i en stor skål.</p>

<ul>
<li>  200 g choklad</li>
</ul>

<p>Hacka chokladen.</p>

<ul>
<li>  100 g farinsocker</li>
</ul>

<p>Byt ut vispen i assistenten till paddeln. Blanda i farinsocker och brynt, avsvalnat smör till äggblandningen. Mixa på mellanfart tills det blandats runt (inte för länge). Häll i mjölblandningen och mixa på låg fart tills det knappt har blandats, men lite torrt mjöl återstår, ca. 15 sekunder till. Tillsätt hackad choklad och mixa på låg fart tills degen blandats, ca. 15 sekunder till. OBS: kör inte något av momenten för länge - det ska gå fort. Lägg över degen i en lufttät behållare minst över natten och upp till tre dagar.</p>

<p>Sätt ugnen på 165 grader. Klutta ut degen på plåt med bakplåtspapper med en glasskopa, ca. tre msk per boll. Det blir 8 kakor per plåt, två plåtar. Grädda en plåt i taget i 18 minuter. Låt svalna helt innan du lägger kakorna i en lufttät behållare.</p>
