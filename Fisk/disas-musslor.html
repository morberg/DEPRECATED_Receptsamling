<h1>Disas musslor</h1>

<h2>4 personer</h2>

<ul>
<li>  2 kg blåmusslor (2 nät)</li>
<li>  3 dl vispgrädde</li>
<li>  2 dl vitt vin eller vatten</li>
<li>  &frac12; tärning fiskbuljong</li>
<li>  2 schalottenlökar</li>
<li>  2 vitlöksklyftor</li>
<li>  10 vitpepparkorn</li>
<li>  5 tomater</li>
<li>  1 näve färsk bladpersilja</li>
<li>  2 msk hackad färsk rosmarin</li>
</ul>

<p>Instruktioner:</p>

<ol>
<li><p>Tillaga pommesen enligt instruktionerna på påsen.</p></li>
<li><p>Gör en sats aïoli (enklast är att pressa vitlök i majonnäs, men här kan man själv välja ambitionsnivå).</p></li>
<li><p>Skrubba musslorna med en liten skalkniv, dra loss skägget där det sticker ut. Släng öppna musslor och de med trasigt skal.</p></li>
<li><p>Kryssa tomaterna och skålla dem. Skala och kärna ur, dela dem i halvcentimeterstora fyrkanter. Hacka persiljan grovt och rosmarinen något finare. Skiva löken.</p></li>
<li><p>Fräs schalottenlöken och vitlöken mjuka utan att de tar färg. Håll på grädden och det vita vinet och låt koka upp tillsammans med vitpepparkorn och buljongtärning i en ganska stor kastrull.</p></li>
<li><p>Lägg i musslorna och låt koka under lock några minuter tills musslorna har öppnat sig.</p></li>
<li><p>Lägg upp musslorna i djupa portionstallrikar med en slev eller hålslev. Ta ut pommesen ur ugnen (klockan borde ringa nu ungefär). Lägg tomaterna och de hackade örterna i kastrullen och låt dem bli varma i gräddblandningen. Skeda upp tomatröran och gräddblandningen över musslorna och servera tillsammans med pommes frites och aïoli.</p></li>
</ol>
