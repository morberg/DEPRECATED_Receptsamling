<h1>Inkokt lax med romsås och timjanmorötter</h1>

<h2>4 personer</h2>

<ul>
<li>  900 g potatis</li>
<li>  600 g laxfilé i hel bit</li>
<li>  1 citron</li>
<li>  1 kruka dill</li>
</ul>

<p>Skala och koka potatisen. Plocka dillen och lägg stjälkar för sig och kvistar
för sig. Hacka kvistarna och ställ undan. Skär laxfileén i fyra delar,
nästan rakt igenom. Filén ska hålla ihop, så skär inte igenom skinnet.</p>

<h3>Lag</h3>

<ul>
<li>  2 liter vatten</li>
<li>  3 msk salt</li>
<li>  3 krm vitpeppar</li>
<li>  3 krm svartpeppar</li>
<li>  1 gul lök</li>
<li>  3 msk vitvinsvinäger (tillsätts senare)</li>
</ul>

<p>Skiva löken till lagen och blanda med övriga ingredienser (utom vinäger) och
lägg i dillstjälkarna. Koka ca. fem minuter.</p>

<p>Dra kastrullen från plattan och tillsätt vinäger och lägg i fisken. Låt
koka in i ca 12-17 minuter beroende på tjocklek.</p>

<h3>Timjanmorötter</h3>

<ul>
<li>  3 dl vatten</li>
<li>  1 tärning grönsaksbuljong</li>
<li>  1 tsk torkad timjan</li>
<li>  250 g morötter</li>
<li>  150 g sockerärtor</li>
</ul>

<p>Koka upp en liten kastrull med vatten, buljong och timjan. Skär morötterna i
tunna slantar och koka ca. fem minuter. Lägg i sockerärterna den sista
minuten. Häll av vattnet och lägg upp i en skål. Ringla över lite olja.</p>

<p><br></p>

<h3>Romsås</h3>

<ul>
<li>  3 dl gräddfil</li>
<li>  75 g röd stenbitsrom</li>
</ul>

<p>Blanda till såsen och tillsätt hälften av de hackade dillkvistarna. Smaka av
med salt och peppar.</p>

<p>Lyft försiktigt upp laxen med en hålslev och lägg den på ett fat. Strö
över resten av dillen. Skär citronen i klyftor och lägg runt laxen.</p>

<p>Servera laxen ljummen med nykokt potatis, romsås, morötter, sockerärtor och
citronklyftor.</p>
