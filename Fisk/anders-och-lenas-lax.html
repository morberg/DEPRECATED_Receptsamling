<h1>Anders och Lenas Lax</h1>

<h2>4 personer</h2>

<p>Börja med att sätta ugnen på 250 grader. Fortsätt sedan med potatissalladen.</p>

<h3>Potatissallad</h3>

<ul>
<li>  750 g färskpotatis 200 g sparris</li>
<li>  3–4 salladslökar</li>
<li>  1 knippe rucolasallad</li>
<li>  3 msk olivolja</li>
<li>  1 msk flytande honung</li>
<li>  saften från en lime</li>
<li>  2 msk äppelcidervinäger</li>
</ul>

<p>Koka potatisen till potatissalladen. Koka sparrisen några minuter och dela den sen i 2–3 cm stora bitar. Blanda tillsammans med övriga ingredienser till salladen. Smaka av med salt och peppar. Nu vidare till nötblandningen:</p>

<h3>Nötblandning</h3>

<ul>
<li>  50 g cashewnötter</li>
<li>  1–2 vitlöksklyftor</li>
<li>  2 msk mjukt smör</li>
<li>  2 msk sweet chili</li>
<li>  rivet skal från en lime</li>
</ul>

<p>Hacka nötterna grovt och blanda samman med finhackad vitlök, smör, sweet
chili och limeskal. Dags att ge sig i kast med laxen.</p>

<h3>Lax</h3>

<ul>
<li>  4 portionsbitar lax á 170 g</li>
<li>  limeklyftor till servering</li>
</ul>

<p>Stek laxen i lite smör, 2–3 minuter på varje sida (börja alltid att steka fisk med skinnsidan neråt först). Salta och peppra. Lägg bitarna i en ugnsfast form och bred på nötblandningen.</p>

<p>Ställ in laxen högt upp i ugnen under 2–3 minuter så att det får lite färg. Servera tillsammans med potatissalladen och limeklyftor.</p>
