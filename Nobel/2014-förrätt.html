<h1>Kycklingterrine</h1>

<h2>Förrätt till 8 personer</h2>

<h3>Syltade morötter och rödlök</h3>

<ul>
<li>  1 dl 12% ättika</li>
<li>  2 dl socker</li>
<li>  3 dl vatten</li>
</ul>

<p>Rör ihop eller koka lagen och låt svalna en aning.</p>

<ul>
<li>  400 g morot</li>
<li>  eventuellt palsternacka, blomkål</li>
<li>  2 rödlökar</li>
</ul>

<p>Hyvla morötterna tunt och skiva rödlöken. Lägg i en bunke och slå lagen över. Låt stå flera timmar.</p>

<h3>Kycklingterrine</h3>

<ul>
<li>  700 g kycklingfärs</li>
<li>  1 paket bacon</li>
<li>  &frac14; st purjolök</li>
<li>  1 st ägg</li>
<li>  1 dl vispgrädde</li>
<li>  ärtskott till dekoration</li>
</ul>

<p>Gör så här:</p>

<ol>
<li> Sätt ugnen på 150 grader.</li>
<li> Kör den väl kylda kycklingfärsen i mixer. Ha i salt, lite i taget, tills färsen &ldquo;knyter sig&rdquo;.</li>
<li> Blanda ner ägg och peppar och mixa vidare. Stanna och tillsätt grädden. Kör vidare men inte för länge, då finns risk för att smeten skär sig. Blanda i stället klart i en bunke.</li>
<li> Strimla bacon och purjolök och blanda ner i smeten.</li>
<li> Klä en patéform i plastfolie och slå i smeten. Täck med foliet. Dunka formen hårt ett par gånger så att smeten sätter sig ordentligt.</li>
<li> Fyll en långpanna med vatten och ställ formen där i. Grädda i vattenbad i ugnen cirka 1 timme tills terrinen stelnat.</li>
</ol>

<p>Servera terrinen med majonnäs, syltade morötter, rödlök och ärtskott</p>
